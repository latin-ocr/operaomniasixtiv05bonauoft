DIST. XXXIII. ART. 1. QUAEST. 11.

informant et perficiunt, et ex diversitate
actuum quos eliciunt, et ex diversitate ob-
jectorum ad quae ordinantur, et ex diver-
sitate mediorum circa quae. consistunt, et ex
diversitate vitiorum oppositorum quae ex-
cludunt: et ideo rationes, quae ad hanc par-
tem inducuntur, concedendae sunt, quia ve-
rum concludunt.

1. Ad illud vero Quod primo objicitur in
contrarium, quod virtus non est aliud, quam
variatio affectus amoris , dicendum quod

.Augustinus loquitur ibi de virtutibus cardi-

nalibus secundum quod reduci habent ad
unam radicem charitatis, per quam habent
perfectam ordinationem ad ipsum Deum, et
ex hoc sortiuntur quamdam connexionem et
unitatem ς et hoc patet per litteram sequen-
tem, qua diffiniens temperantiam dicit: z< Ut
temperantiam dicamus esse amorem Deo
sese integrum incorruptumque servantem;
fortitudinem, amorem omnia propter Deum
facile perferentem: et sic de aliis.» Talis
autem relatio temperantiae, et fortitudinis in
Deum per amorem non est virtutum cardi-
nalium, nisi in quantum a charitate regun-
tur, et informantur, et temperantur t et hoc
modo verum est, quod habent quamdam
unitatem ratione unius motoris : sed propter
hoc non sequitur, quod non diversificentur
propriis formis.

2. Ad illud quod objicitur, quod virtus est
aequalitas vitae undique rationi consentiens,
dicendum quod per hoc, quod est undique,
potest dupliciter intelligi, quod fiat distri-

. butio z aut ita quod hoc, quod est undique,

distribuat pro duabus extremitatibus consis-

’ tentibus circa medietatem, et sic convenit

cuilibet virtuti cardinali per se, quia nec de-
clinat ad superfluum, nec ad diminutum ;
alio modo hoc, quod est undique, potest dis-
tribuere pro omnibus partibus rationalibus
animae, et tunc non competit alicui virtuti
cardinali absolute, sed in quantum habet
connexionem cum alia. Et ex hoc non potest
concludi, quod omnes virtutes sint una es-
sentialiter; sed quod possunt dici una per

51
quamdam connexionem et aggregationem,
sicut omnes potentiae animae, quamvis sint
diversa), dant tamen ipsi animae unum inte-
grum posse, ita quod una sine altera non
posset animam facere potentem z sic intelli-
gendum est de {equalitate vitae, quae consistit
penes unam virtutem particulariter, penes
autem omnes consistit integre et perfecte.

3. Ad illud quod objicitur, quod una vir-
tus denominat aliam, dicendum quod est
praedicatio multiplex, videlicet per causam,
et per essentiam, et per concomitantiam. Et
cum dicitur quod una virtus denominat al-
teram, hoc non est propter essentialem con-
venientiam, sed hoc est propter hoc, quod
concomitantur se circa unum animae subjec-
tum, et circa potentias, quae se mutuo cir-
cumincedunt. Et si tu oinciaS, quod conco-
mitantia non sufficit, quia non conceditur
quod musica est alba, dicendum quod con-
comitantia non sufficit simpliciter, sed con·
comitantia cum simplicitate subjecti, per
quam subjectum potest reflectere se super
se, et super omne illud, quod est in se: sicut
patet, quia anima intellectiva simpliciter
potest se convertere super se per actum in-
telligendi, et similiter per actum diligendi.
Et hinc estquod virtutes in talibus potentiis
existentes possunt se mutuo denominare:
et ideo non est simile de omnibus actibus,
vel accidentibus, etiamsi circa idem subjec-
tum habeant consistere.

4. Ad illud quod objicitur, quod omnis car-
dinalis virtus est quaedam voluntatis recti-
tudo, ita quod omnis virtus cardinalis est
justitia, dicendum quod Justitia dupliciter
accipitur : quia est Justitia generalis, et est
justitia specialis. Et Justitia generalis com-
plectitur omnes virtutes non solum cardina-
les, sed etiam theologicas. Justitia vero spe-
cialis non est simpliciter rectitudo volunta-
tis, sed rectitudo voluntatis ordinans ad
alterum : et haec non competit cuilibet vir-
tuti cardinali : et propterea non sequitur

quod cardinales virtutes non habeant ab in·
vicem distingui.

