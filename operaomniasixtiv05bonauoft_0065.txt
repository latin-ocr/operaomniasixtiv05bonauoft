DIST. XXXIII. ART. I. QUAEST. III. 53

rationi, secundum quod dicit Philosophus ¹⁸
in fine novae Ethicae ι ergo videtur quod
cardinales virtutes non habeant esse in parte
rationali, sed potius in parte sensibili.

2. Item, in ea parte est habitus virtutis
expediens et rectificanS, circa quam habet
esse pronitas et obliquitas : sed haec duo
sunt maxime circa motivam sensibilem ,
quae quidem sunt irascibilis et concupisci-
bilis : ergo videtur quod in illis habeat lo-
cari virtus cardinalis.

3. Item in ea parte est habitus virtutis
tanquam in subjecto proprio, quae imme-
diatius et proximius elicit actum ipsius vir-
tutis : sed temperantia} et fortitudinis actus
eliciuntur immediate a concupiscibili et ira-
scibili, quae sunt obedientes rationi : ergo
videtur quod in eis virtutes cardinales ha-
beant poni.

4. Item virtutes cardinales distinguuntur
a theologicis, sicut consuetudinales ab in-
tellectualibus : sed intellectuales, ut sapien-
tia, et intelligentia, et phronisis ¹, ponuntur
in rationali parte proprie dicta, consuetudi-
nalesvero in ea parte quae obtemperat (a) ra-
tioni : ergo videtur similiter quod theolo-
gicae debent reponi in parte rationali, et car-
dinales in parte sensibili, secundum quod
rationi obedit.

5. Item, in ea parte maxime habet reponi
habitus virtutis, quae magis indiget rectifi—
cari :sed pars quae magis indiget rectifi-
cari, est pars sensitiva, quoniam, secundum
quod dicit Philosophus, intellectus semper
est rectus, phantasia recta et non recta:
cuin ergo phantasia nominet potentiam sen-
sitivam, videtur quod circa ipsam esse ha—
beant virtutes cardinales.

CONCLUSIO.

Secundum theologos virtutes cardinales sunt in
parte animae intellectiva et rationali, licet

secundum philosophos possit dici quod aliquoe
sint in parte sensitiva.

Resp. ad arg. Ad praedictorum intelligen-
(τι) Cwl. edil. Obleinpcrauit.

tiam est notandum, quod cum rationale di-
catur dupliciter, secuudum quod vult Philo-
sophus, vidclicet quod rationem participat,
et quod rationi obedit; si large accipiatur
pars rationalis, sic non est dubium, quin
omnes virtutes in parte rationali sint, sive
theologicae, sive cardinaleS, sive intellec-
tuales, sive consuetudinales. Si vero rat-io-
nale dicatur proprie secundum quod parti-
cipat rationem, sic voluerunt aliqui dicere,
quod quaedam virtutes cardinales sunt in
parte rationali, utpote prudentia et justitia;
quaedam vero non, sed in potentia inferiori,
quae est rationalis largo modo dicta, quia
obtemperat rationi, ut tortitudo et tempe-
rantia, quae sunt in irascibili et concupisci-
bili. Licet autem hic modus dleendi aliquo
modo probabilis videatur secundum mora-
les philosophos, tamen secundum theolo-
gum non videtur rationabiliter dici quas-
dam virtutes cardinales reponi in parte su-
periori, et quasdam in inferiori, cum omnes
virtutes cardinales aequales sint quantum ad
meriti dignitatem, omnes etiam sint princi-
pium merendi. Et propterea, cum meritum
consistat radicaliter circa liberum arbitrium,
in solis illis potentiis habent esse virtutes, sive
cardinales, sive theologicae, in quibus repe-
ritur libertas arbitrii: propter quod, cum li-
bertas arbitrii non sit nisi in parte animae
rationali, secundum quod rationale dicitur
quod participat rationem, necesse est caete-
ras virtutes cardinales in parte illa reponi.
Et hoc necessario exigit earum dignitas, cum
ipsae habeant ortum a gratia, et perfectiones
animae multo sint nobiliores quam ipsa scien-
tia, quae ponitur, tanquam in subjecto, in
parte animae rationali et intellectiva. Et
propterea concedendae sunt rationes, quae
sunt ad partem istam.

Ad evidentiam vero obiectorum, quae in
contrarium opponuntur, notandus est alius
modus distinguendi rationale secundum
theologum: uno enim modo distinguitur
rationale contra partem, sive potentiam sen-

¹ Arist., Ellam, lib. ΙΙΙ, c. ΧΗ ct xv111.-- ¹ φρόνησις.

